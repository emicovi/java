Scrivere un programma che, letto da input un numero intero N che rappresenta il voto conseguito
all’esame di Fondamenti, comunica allo studente se l’esame è stato superato o meno. Più in dettaglio, il
programma deve effettuare le seguente operazioni:
- Leggere N da input
- Se N è minore (<) di 0 oppure maggiore di 30 deve stampare la stringa “VOTO NON VALIDO”
- Altrimenti, se N è maggiore o uguale a 18 (>=) il programma deve stampare la stringa “ESAME
SUPERATO”
- Altrimenti, deve stampare la stringa “BOCCIATO”.

-----

Un idraulico chiede € 40,00 per un'ora di lavoro, più il costo del materiale, con un minimo di € 100,00 per
ogni lavoro. Scrivere un programma che, dati in input due interi rappresentanti rispettivamente il costo del
materiale e il numero di ore lavorative, determini la spesa totale, facendola ammontare al limite minimo
quando previsto.
ESEMPI:
- Se il costo del materiale fosse 12 e il numero di ore lavorative fosse 2 la spesa per l’idraulico
sarebbe 92 infatti il calcolo da fare è 2*40 + 12. Essendo il valore della spesa inferiore al
limite minimo di 100, il programma dovrà stampare 100.
- Se il costo del materiale fosse 471 e il numero di ore lavorative fosse 13 la spesa per l’idraulico
sarebbe 991 infatti il calcolo da fare è 13*40 + 471. Essendo il valore della spesa superiore al
limite minimo di 100, il programma dovrà stampare 991. 

-----

Supponendo che la bolletta del telefono venga calcolata nel seguente modo:
- Un valore fisso di 5€ per le prime 80 chiamate;
- 0.10€ per ciascuna delle 60 chiamate successive;
- 0.07€ per ciascuna delle ulteriori 50 chiamate (oltre le 140 fino alle 190);
- 0.05€ per ciascuna delle ulteriori chiamate (oltre le 190).
Scrivere un programma che, letto da input il numero di chiamate effettuate, visualizzi l'importo da
pagare arrotondato a tre cifre decimali (si usi a tal proposito, la funzione round).
ATTENZIONE: Si noti che affinché il programma possa essere gestito dal valutatore automatico, deve
essere inviata in stampa solo ed esclusivamente il valore dell’importo da pagare, senza andare a capo e
senza aggiungere spaziature o altre stampe (neppure quelle che possono precedere l’istruzione input
per comunicare a chi esegue il programma che dati inserire).
ESEMPI:
- Se il numero di chiamate fosse 12 il programma stamperebbe 5
- Se il numero di chiamate fosse 140 il programma stamperebbe 11
- Se il numero di chiamate fosse 143 il programma stamperebbe 11.21 

-----

Scrivere un programma che permetta di stabilire la stagione corrispondente al mese inserito
come intero dall’utente.
Ad esempio, se l’utente digita 1 che corrisponde a Gennaio il programma deve stampare
“INVERNO”.
Qualora l’utente digitasse un numero non compreso tra 1 e 12, il programma deve stampare
“MESE NON VALIDO”.
Qualora il mese sia Marzo, Giugno, Settembre o Dicembre, ovvero un mese a cavallo di due
stagioni, si richieda all’utente di specificare anche il giorno. Se il giorno è compreso tra 1 e 20
(estremi inclusi) si considera la stagione precedente altrimenti quella successiva. Per
semplicità, si consideri la stagione successiva anche se il giorno inserito fosse non valido, ad
esempio perché minore di 1.
Ad esempio, se l’utente digita 6 che corrisponde a Giugno e come giorno digita 15 il
programma deve stampare “PRIMAVERA”. 

-----

Scrivere un programma che individui il giocatore vincente in una mano del gioco della briscola.
Ovvero, si richiederanno come input (nell’ordine):
1. il seme della briscola (un numero da 1 a 4),
2. il seme della carta tirata dal primo giocatore (un numero da 1 a 4),
3. la carta giocata dal primo giocatore (un numero da 1 a 10, 1 rappresenta l’asso, 2 rappresenta 2 etc… fino a 8 che rappresenta il fante, 9 il cavallo e 10 il re),
4. il seme della carta tirata dal secondo giocatore (un numero da 1 a 4),
5. la carta giocata dal secondo giocatore (un numero da 1 a 10, 1 rappresenta l’asso, 2 rappresenta 2 etc… fino a 8 che rappresenta il fante, 9 il cavallo e 10 il re).
Il programma deve quindi stampare “VINCE GIOCATORE 1” oppure “VINCE GIOCATORE 2”  per indicare se ha vinto il primo giocatore oppure il secondo.
Per semplicità si può assumere che l’input fornito sia valido, ovvero non vengano mai inseriti semi non compresi tra 1 e 4 e carte non comprese tra 1 e 10.
Si ricorda che la Briscola si gioca con un mazzo di 40 carte diviso in 4 semi, ciascuno di 10 carte e che le regole della Briscola prevedono i seguenti criteri per vincere una mano del gioco.
Il primo giocatore a giocare una carta (detto giocatore di mano) determina con la stessa il seme di mano. Il secondo giocatore non ha alcun obbligo di giocare un particolare seme. La mano è aggiudicata al secondo giocatore se questi gioca una carta del seme di mano con valore di presa maggiore, o una carta del seme di briscola anche se con valore di presa inferiore. Si riportano di seguito i valori di presa delle singole carte:
 ASSO Valore 11
 TRE Valore 10.5
 RE Valore 10
 CAVALLO Valore 9
 FANTE Valore 8
 7 Valore 7
 6 Valore 6
 5 Valore 5
 4 Valore 4
 2 Valore 2
